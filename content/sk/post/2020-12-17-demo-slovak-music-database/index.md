+++
title = "Hudobná databáza Demo Slovak Music Database"

date = 2020-12-17T17:10:00+02:00
lastmod = 2020-12-17T17:10:00+02:00
draft = false

authors = ["Daniel Antal"]

tags = ["listen-local", "Slovakia", "justice", "algorithms", "big-data", 
"recommendations", "local-content-requirements"]

summary = "Pripravili sme preto demo verziu slovenskej hudobnej databázy – Demo Slovak Music Database, ktorá tieto problémy dokáže vyriešiť. Zároveň sme vytvorili demo verziu aplikácie Listen Slovak, ktorá túto databázu využíva. V štúdii realizovateľnosti, ktorú sme v rámci projektu pripravili, vysvetľujeme postupy a predstavujeme údaje potrebné na vytvorenie a aktualizáciu kompletnej databázy v reálnom čase."

projects = ["listen-local", "dsmdb"]

# Featured image
[image]
  # Caption (optional)
  caption = "Demo Slovak Music Database"

  # Focal point (optional)
  # Options: Smart, Center, TopLeft, Top, TopRight, Left, Right, BottomLeft, Bottom, BottomRight
  focal_point = "Center"

  # Show image only in page previews?
  preview_only = true

+++

Moderné streamovacie služby, podobne ako dodržiavanie miestnych smerníc (napr. vysielacích kvót), vyžadujú dostupnosť údajov o hranej a odporúčanej hudbe, a tiež metadata – údaje o údajoch. Na Slovensku v súčasnosti neexistuje databáza, ktorá by uľahčila dodržiavanie vysielacích kvót, alebo pomáhala napr. organizácii [LaLa – Slovak music export](https://www.musicexport.sk/en/) či slovenským hudobným vydavateľstvám predstaviť hudbu novým fanúšikom. 

Pripravili sme preto demo verziu slovenskej hudobnej databázy – `Demo Slovak Music Database`, ktorá tieto problémy dokáže vyriešiť. Zároveň sme vytvorili demo verziu aplikácie Listen Slovak, ktorá túto databázu využíva. V štúdii realizovateľnosti, ktorú sme v rámci projektu pripravili, vysvetľujeme postupy a predstavujeme údaje potrebné na vytvorenie a aktualizáciu kompletnej databázy v reálnom čase.

Demo verzia databázy obsahuje informácie o slovenských umelcoch a nahrávkach, ktoré vydali na Slovensku aj v zahraničí. Môže pomôcť jednoduchšie dodržiavať vysielacie kvóty, poslúžiť na vzdelávacie účely, či jednoducho zvýšiť pravdepodobnosť, že Spotify alebo YouTube odporučia poslucháčovi konkrétnu slovenskú nahrávku alebo video.

Celá databáza je prístupná cez SQLite alebo vo formátoch .csv, .xlsx či .rds. Ak by ste ju chceli vyskúšať alebo rovno použiť, pokojne sa na nás obráťte. Naša databáza je otvorená, zadarmo, a záujemcom radi pomôžeme a poradíme. V úvode tejto stránky sme umiestnili zoznam umelcov, ktorí sa v databáze momentálne nachádzajú.

Vytvorili sme aj zjednodušenú [verziu ] databázy, ktorá sa ľahšie prehliada aj sťahuje – umelci alebo ich zástupcovia si môžu skontrolovať, ako sme ich klasifikovali, prípadne požiadať o zaradenie či výmaz z databázy. Viac o databáze a jej využití si môžete prečítať [tu](sk/project/demo-sk-music-db/). Cez podstránku [Kontakty](/sk/#contact) si môžete vyžiadať prístup do databázy alebo požiadať o jej stiahnutie vo viacerých formátoch, s ktorými môžete pracovať v nespoplatnených open-source softvéroch.

<iframe seamless ="" name="iframe" src="https://listenlocal.community/post/2020-12-17-demo-slovak-music-database/sk_artist_table.html" width="1000" height="1050" ></iframe>

[Kliknite tu, ak chcete zobraziť tabuľku na samostatnej stránke.](https://listenlocal.community/post/2020-12-17-demo-slovak-music-database/)

