+++
title = "Listen Local: Katarzia"

date = 2020-11-25T15:10:00+02:00
lastmod = 2020-11-27T08:55:00+02:00
draft = false

authors = ["Jana Gombiková"]

tags = ["listen-local", "Slovakia", "Prague", "Czechia", "Nitra", "recommendations"]

summary = "Katarzia, vlastným menom  *Katarína Kubošiová*, je slovenská speváčka, textárka a producentka. Tento rok vydala album Celibát, ktorý sa venuje témam osamelosti a hľadaniu sebahodnoty."

projects = ["listen-local"]

# Featured image
[image]
  # Caption (optional)
  caption = "photo: Ladislav Kyllar"

  # Focal point (optional)
  # Options: Smart, Center, TopLeft, Top, TopRight, Left, Right, BottomLeft, Bottom, BottomRight
  focal_point = "TopLeft"

  # Show image only in page previews?
  preview_only = true

+++

{{< figure src="katarzia_avatar.jpg" title="Katarzia. Photography by Ladislav Kyllar" >}}

Katarzia, vlastným menom  *Katarína Kubošiová*, je slovenská speváčka, textárka a producentka. Tento rok vydala album Celibát, ktorý sa venuje témam osamelosti a hľadaniu sebahodnoty. Album vznikol v spolupráci s producentom *Jonatánom Pastirčákom*. [Celibát](https://www.slnkorecords.sk/en/katarzia/celibat) je jej štvrtý album, doteraz vydala albumy Generácia Y (2013), Agnostika (2016) a Antigona (2018). Katarzia začínala ako folková speváčka, postupne sa však hudobne posunula smerom k elektornike a jej súčasný zvuk by sa dal charakterizovať ako kombinácia folku a elektro popu. Turné a krst albumu bolo naplánované na jar, kvôli situácii s pandémiou však bolo odsunuté na neurčito. Katarzia priznáva, že súčasná situácia nie je jednoduchá.

Momentálne nepripravujem nič nové. Hľadám si novú prácu. Keď sa táto situácia skončí, plány sú zostať doma a vrátiť sa do obehu s klubovými koncertami. Keďže spievam po slovensky, viem, kde je moje miesto a nechcem koncertovať v zahraničí, pokiaľ teda nezačnem robiť techno. Inak by som rada žila v New Yorku, ale určite nie ako hudobníčka.

<iframe src="https://open.spotify.com/embed/artist/5EssQRYnIgCOcvPauVySR1" width="740" height="380" frameborder="0" allowtransparency="true" allow="encrypted-media"></iframe>

Katarzia pochádza z Nitry, ale už niekoľko rokov žije a pôsobí v Prahe. 
Bývam v Dejvicích, kde máme peknú klubovňu, ale veľmi tam nechodím. Mám rada Národní divadlo, Dejvické divadlo, Meetfactory, divadlo Archa a Rudolfínum. Samá klasika.

Napriek obmedzeniam, ktoré stále panujú, sa Katarzii podarilo nakrútiť videoklip k piesni *Hoří i voda*, ktorá vyšla na albume *Celibát*. Singel hovorí o aktuálnej téme – právach žien a rodovej rovnosti. Klip, ktorý má podobu krátkeho filmu, režírovala americká režisérka žijúca v Prahe Jay Walker, štáb počas nakrúcania spolupracoval s organizáciou Girls in film](http://girlsinfilm.net/network) na podporu žien vo filmovom priemysle.

<iframe width="740" height="410" src="https://www.youtube.com/embed/xVPDZEa0wjU" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
